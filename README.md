# Ctesibius
Ο Κτησίβιος ο Αλεξανδρεύς (285-222 π.Χ.) ήταν μεγάλος μαθηματικός, μηχανικός και εφευρέτης της αρχαίας Ελλάδας, λογιζόμενος κατά ιδιοφυΐα μετά τον Αρχιμήδη. Τα έργα του αφορούσαν τους τομείς των Πνευματικών, των Υδραυλικών και της Στρατιωτικής μηχανικής. Μεταξύ αυτών, η πρώτη πιεστική μηχανή που έφερε δύο έμβολα (πιστόνια) με δυνατότητα παροχής 105 λίτρα/λεπτό.

Οι εφευρέσεις του Κτησίβιου στην Υδραυλική μας δίνουν τη δυνατότητα να εκτοξεύουμε νερό σε μεγάλη απόσταση. Έτσι, οι πυρσοβέστες μπορούν να βρίσκονται μακριά από τις φλόγες. Για ακόμη περισσότερη ασφάλεια, μπορούμε να φτιάξουμε τεχνητούς πυροσβέστες που θα κυκλοφορούν στα δάση και θα σβήνουν έγκαιρα τις πυρκαγιές.

Η εργασία μας αυτή, γίνεται για να τιμήσουμε τη μνήμη των ανθρώπων που χάθηκαν και χάνονται κάθε καλοκαίρι στις δασικές πυρκαγιές.

## Πυροσβέστης
Στα πλαίσια του έργου μας για τον 1ο Πανελλήνιο Διαγωνισμό Ρομποτικής, θα κατασκευάσουμε πυροσβστικό όχημα με πτυσσόμενο μηχανισμό εκτόξευσης νερού. Θα χρησιμοποιηθεί για τον έλεγχό του το Raspberry Pi 3 ή το Raspberry Pi Zero W.

Η ανάπτυξη του οχήματος θα γίνει σε 5 φάσεις:

1. Κινούμενο όχημα
2. Έλεγχος από υπολογιστή
3. Πτυσσόμενη μηχανή κατάσβεσης
4. Κίνηση με προορισμό
5. Κέντρο επιχειρήσεων

Με το τέλος μιας φάσης, θα αρχίζει η επόμενη, ενώ παράλληλα θα βελτιώνουμε ό,τι έχουμε φτιάξει μέχρι τότε.

